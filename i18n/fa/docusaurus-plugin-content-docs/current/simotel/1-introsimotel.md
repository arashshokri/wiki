---
slug: /
sidebar_position: 1
sidebar_label: "مقدمه "
---
<head>
  <title>مقدمه  | مستندات سیموتل</title>
</head>

# مقدمه

یکی از راه‌های اصلی ارتباط بین مشترکان و کارکنان یک مجموعه مراکز تماس هستند، در بسیاری از سازمان‌ها مراکز تماس بخش مهمی به‌جهت ارتقای کیفیت خدمات به مشترکان به حساب می‌آیند از این رو انتخاب سامانه‌ای هوشمند و پویا می‌تواند نقش موثری در رسیدن به معیارهای مطلوب رضایت مشتری بازی کند. سازمان‌هایی وجود دارند که بصورت میانگین روازنه با چندین هزار تماس سرکار دارند، بنابراین وجود مرکز تماسی که بتواند این حجم از تماس را مدیریت کند و در نهایت گزارشاتی‌ به جهت بهبود فرایند‌های سازمان ارائه دهد موضوعی ضروری می‌باشد، سیموتل با قابلیت‌های که در اختیار مشترکان خود قرار می‌دهد امکان بررسی فرایند‌ها و ارتقای سطح رضایت مشتری را فراهم می‌کند.


## مانیتورینگ

از قابلیت‌های اساسی یک مرکز تماس امکان بررسی کردن وضعیت داخلی‌ها و تماس‌های ورودی، خروجی به سیستم بصورت آنلاین می‌باشد، سیموتل 
امکان مانیتور آنلاین داخلی‌ها و اپراتور‌های صف را در اختیار کاربران خود قرار می‌دهد.
 
![Monitoring](/img/monitoring.png)


## داشبورد مدیریتی

به جهت بررسی دقیقتر وضعیت لحظه‌ای سیستم بخش `Dashboard` طراحی شده است، در این قسمت گزارشاتی مختلف مبتنی بر شاخص‌های سنجش مرکز تماس بصورت کامپوننت ارائه شده‌اند و تنها با کشیدن آنها برروی صفحه می‌توانید داشبوردی شخصی‌سازی شده طراحی کنید که داده‌های مربوط به گزارشات را بصورت نموداری به شما نمایش می‌دهد.

![dashboard](/img/simotel/dashboard.JPG)


## انعطاف پذیری بالا

با توجه به اینکه کسب‌کارها و سازمان‌های مختلف مدل‌های‌کسب‌کار‌ و سناریوهای تماس متفاوتی دارند وجود مرکز تماسی که بتواند به راحتی
 نیازمندی‌های تمامی کسب‌کارها را پوشش داده و امکان تغییر در سناریوی تماس را به آسانی در اختیار کاربران خود قرار دهد امری ضروری 
 است، سیموتل با استفاده از ویرایشگر خود اجازه پیاده‌سازی تمامی سناریو‌ها با امکانات متنوع را در اختیار کاربران قرار
 می‌دهد به نحوی که تا به حال سناریوی تماس غیرقابل پیاده سازی در این سامانه دیده نشده است.


![DialPlan](/img/dialplan.png)

 
## گزارشات دسته بندی شده
 
 در سیموتل امکان گزارشگیری در سه سطح مختلف وجود دارد که به شرح زیر می‌باشند
 
### گزارشات سریع
 در این بخش امکان تهیه گزارشاتی کلی از تماس‌های ایجاد شده در بازه زمانی مشخص وجود دارد، فیلترهای متنوعی در این بخش به جهت ایجاد گزارشات شخصی سازی شده وجود دارد.
 
### گزارشات پیشرفته
 
در این قسمت گزارشات متنوعی شامل گزارشات
- مرکز تماس
- صف‌ها
- جزئیات صف
- نظرسنجی‌ها

وجود دارد، با استفاده از فیلتر‌های موجود در این بخش می‌توان پیچیده ترین گزارشات موجود با فیلتر‌های خاص را از سیستم بازیابی نمود، یکی از مهم‌ترین قابلیت‌های بخش گزارشات 
پیشرفته امکان نمایش داده‌ بصورت نموداری می‌باشد که در آموزش مربوط به گزارشات پیشرفته بصورت کامل بررسی می‌گردد.

### گزارشات کاربری

هدف از این بخش ایجاد گزارشات نموداری به جهت تحلیل سناریو‌های چیده شده و اصلاح آنها می‌باشد، در این بخش بالغ ‌بر هجده نوع گزارش کاربری با فیلتر‌های متفاوت وجود دارد که با 
استفاده از آنها مدیران مجموعه می‌توانند دیدی کلی نسبت به عملکرد فرایند‌های پیاده‌سازی شده در مجموعه پیدا کنند. 
 

## API قدرتمند

از مزیت‌های اصلی یک سامانه‌ی نرم‌افزاری قابلیت تجمیع‌پذیری و ایجاد تعامل با دیگر سامانه‌های یک سازمان می‌باشد از این رو تهیه مرکز تماسی که
 بتواند به راحتی با دیگر نرم‌افزارهای مجموعه همگام‌شده و سامانه‌ای واحد را تشکیل دهد بسیار حائز اهمیت می‌باشد، با استفاده از **API** ارائه
 شده در سیموتل شما به راحتی می‌توانید عملکرد مرکز تماس خود را مدیریت کنید، بسیاری از کسب‌کارها نیاز به تحلیل و بررسی‌داده‌ها 
 خود دارند، شما به راحتی با استفاده از **API** می‌توانید تمامی گزارشات و اطلاعات کاربردی مرکز تماس را بازیابی کنید.
 
 
## برخی از قابلیت‌های سیموتل
 
- تلفن گویا (IVR)
- سیستم بکاپ‌گیری هوشمند
- ایجاد اتاق کنفرانس
- انجام نظرسنجی پس از اتمام مکالمه
- رزرو تماس
- دریافت گزارشات بصورت فایل Excel
- پشتیانی از کد های ویژه به جهت انجام خودکار فرایند‌های صف(ورود، خروج، حالت استراحت)
- پشتیبانی از پیغام‌گیرصوتی و ارسال فایل صوتی به ایمیل
- ماژول ارسال فکس
- اپراتور خودکار
- قابلیت DISA
- ضبط مکالمات
- قابلیت شنود مکالمات
- پاسخ دادن به تماس تلفنی دیگر با استفاده از کد‌های ویژه(pick up)
- تعیین زمان ساعات کاری در هفته
- امکان انتقال تماس به شماره همراه(Forward)
- قابلیت پیج کردن
- ایجاد لیست سیاه و سفید
- احراز‌هویت کاربر قبل از اتصال تماس
- قابلیت افزودن کد استریسک (custom plan)
- و ...


## ترجمه شده به چهار زبان زنده دنیا
 - فارسی
 - انگلیسی
 - عربی
 - ترکی
